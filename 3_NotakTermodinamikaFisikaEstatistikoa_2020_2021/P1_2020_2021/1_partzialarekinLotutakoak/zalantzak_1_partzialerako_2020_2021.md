# 1. zalantza


Ariketa batekin arazoak ditut. Enuntziatuak ondorengoa dio: Ontzi bat horma batez bi zatitan banatuta daukagu. Alde batean 2 litro ditugu eta bestean 4 litro bakoitza gas baten mol batez beteak.  Gasaren egoera ekuazioa pV=RT/V-a/V**2 da. Gure ontzia bainu batekin ukipen diatermoan dago tenperatura finko batera. Bien arteko horma kentzen bada kalkulatu:

Unibertsoaren entropia aldaketa


Hasteko nik suposatu dut gure sistema konposatua dela eta horma bapatean kentzen dela, hau da, gure sistemak ez duela lanik egiten. Gainera gertatu den prozesua isotermoa da. Beraz gure sistema konposatuaren alde bakoitzean badakigu Q=deltaU izango dela. Beraz deltaU kalkulatzen hasi naiz alde bakoitzean.



U=U(T,V) idatzi dut eta du=a/V**2dV ekuaziora iritsi naiz bi aldeetarako. Hemen dator nire duda. Nik suposatu dut gasak ez dutela elkar ikusten. Beraz, alde baten hasierako bolumena 2l tik 6l ra pasatzen dela eta bestearena 4l tik 6 l ra. Azkenik deltaU osoa bi aldeek izandago deltaU ren batuketa izango da. Eta hori sistemaren Q ren berdina. Ez dakit hau ondo dagoen. Ondorengo bide guztia ondo egiten dakidala uste dut. Gustatuko litzaidake duda hau argitzea. Besterik gabe zure erantzunaren zain. Eskerrik asko zure arretagatik.

**1. erantzuna**

bidali, mesedez, enuntziatua.

<hr>

![1_ariketa](ariketak_1_partziala\1_ariketa.png)


**2. erantzuna**

Lehenengo gauza, nik neuk irudia egingo nuke, denaz jabetzeko.

Prozesua itzulezina da.
Hasierako eta bukaerako, biak, oreka-egoerak ezagunak dira; identifikatu.
Arazo bat dago, agin, ez baitu aipatzen nolakoa den bi azpisistemak banatzen dagoen bereizte-horma: adiabatikoa ala diatermoa.

Izaera bat aukeratu beharko da, beraz. Demagun diatermoa dela. Oker ala zuzen nabil? edo, berdin dio?

Nire ustez, ideia horiek *argituko* dizute bidea.

*Se libera la pared* esaldiak esan nahi du higikor bihurtzen dela ordura arteko finkatuta zegoena, ez kentzen dela.

Bestetik, kontuan izan ez daukazula soilik lehenengo printzipioa, tresna moduan *gauzak* iragartzeko.

Bigarren printzipioa ere bai eta kalkulu termodinamikoa.
Esan nahi dut: ez duzu zertan beroa kalkulatu, ez da beharrezkoa.
Zuzenean kalkulatu dezakezu entropia, bi aldeetakoa.

Iturriarena kalkulatzeko, kontuan hartu zuk zeuk egin duzuna.
Azpisistemek egin dezaketen gauza bakarra da beroa trukatzea ("libre duten" askatasun-gradu bakarra, termikoa da).

Lehenengo printzipioa aplikatuta, haien barne-energiaren aldaketa da beroa.
Hausnarketa: prozesua itzulezina da, ez da ezagutzen ibilbidea, beraz, ezin da kalkulatu beroa.

Baina, edozein egoera-funtzioren aldaketa kalkulatu daiteke, barne-energiarena; gainera, kasu honetan, beroaren berdina.
Orduan, kalkulatu dezakezu azpisistemek trukatu duten beroa eta, ondorioz, bero-iturriak: hortaz, bero-iturriaren entropia-aldaketa izango duzu.

Egin eta bidali egindakoa.

<hr>


Hemen doa egin dudana. Baina hala ere duda pare bat ditut.

Hasteko imajinatu hasierako ontzi hori ez daukagula diatermoki lotua gure bero iturriarekin. Gainera erdiko horma adiabatikoa dela. Behin horma askatu ondoren lortuko genuen oreka egoera zein izango litzateke? Ez dakit ondo zer gertatuko litzaieken aldagai termodinamikoei. Hau da nola aldatuko lirateke P, V, T??

Bestalde ariketa berdineko galdera ez dut guztiz ulertzen. Lan maximo horrek ez dut ulertzen zer esan nahi duen. Suposatzen dut lan maximoa kalkulatzeko unibertsoaren entropia aldaketak nulua izan behar duela eta beraz prozesua itzulgarria izan behar duela. Baina ez dakit orain nola lortu lan maximo hori.


![](ariketak_1_partziala\1_ariketa_ikaslea_1.png)

<br>

![](ariketak_1_partziala\1_ariketa_ikaslea_2.png)

**3. erantzuna**

![](ariketak_1_partziala\1_ariketa_erantzuna_1.png)

<br>

![](ariketak_1_partziala\1_ariketa_erantzuna_2.png)

<br>

![](ariketak_1_partziala\1_ariketa_erantzuna_3.png)

<br>

![](ariketak_1_partziala\1_ariketa_erantzuna_4.png)

<br>

![](ariketak_1_partziala\1_ariketa_erantzuna_5.png)

<hr>

<br>
<br>

# 2. Zalantza

Teoriako adibide baten zalantza baten inguruan idazten dizut. Atxikitzen dizut ariketa. Bertan T eta P konstanteko prozesua dugu eta ariketa modu batean eginda Î”G sistema= kte lortu dut arkatzez eginda dagoena eta bestetik boligrafoz egindado prozesuan   Î”G sistema = -T Î”S(Unibertso) lortzen dut. Zer ari da hemen gertatzen   -T Î”S(Unibertso) =Kte da ala ?


![IMG_3150.JPG](ariketak_1_partziala\IMG_3150.JPG)


![IMG_3153.JPG](ariketak_1_partziala\IMG_3153.JPG)

<br>

<hr>

**1. erantzuna**

Lehenengo frogapenean (img_3153.jpg, lehenengo irudia), nire ustez, detailetxoa falta zaizu, inportantea dena: entropia-emendioaren printzipioan desberdintza dago.
hasieram idatzi duzu, beina gero ez, eta azken adierazpenerako inportantea da:
- prozesua itzulezina denean (orokorra denez âˆ†S_unibertso > 0), ondorioa da sistemaren âˆ†G txkikitu egingo dela (minimora doa), ez orokorrean, baizik eta baldintza esperimentalek definitutako baldintzatan ("valga la redundancia"); hots, T eta p konstante izanik, tenperatura-iturriaren eta presio-iturriaren tenperatura eta presioa, hurrenenz hurren.
- prozesu itzulgarria bada, âˆ†G = 0

Bigarren frogapenean (img_3150.jpg), arkatzez dagoena, nire ustez ondo dago, baina prozesua itzulgarria denerako, adierazpen diferentzialak erabili dituzulako.

Bateragarri dira, nire ustez.


<hr>

<br>
<br>



# 3. Zalantza

Ariketan gas ideala dugula esaten digute eta bapatean zulo bat egiten da zilindroaren erdian bi guneak komunikatuz. Amaierako T eta P kalkulatzeko esaten du ariketak.
Nik orain arte egindakoa bidaltzen dizut.
Izan ere, hasieran bi lekuetako V P eta T ezangunak izanik eta gas idelaa izanik lekua bakoitzean dugun mol kopurua kalkulatuko nuke.  Gero ikusiko duzun moduan gune bakoitzari dagokioen entropiaren adierazpen diferentziala jarri dut. Ondoren maximixatuko dudana, izan ere aldagai estentsiboek haien balioak aldatuko dituzte, intentsiboak berdindu arte eta hori da kalkulatu beharrekoa alegia. Behin hori eginda deribatu partzial horiek kalkulatu behar ditut, eta hor ageri zait zalantza. Izan ere, gas ideala izanik, S=S(U,V,N) adierazpen entropikoa eraiki dut gas idealaren kasuan ezaguna genuena eta hori deribatu egin dut U eta N-rekiko horiek dira trukatu daitezkeen bakarrak gure ariketan . Gauzak horrela eta entropia maximizatuz NA, UA orekako balioak lortuko  nituzke edo NB,UB eta  behin hori izanda egoera ekuazioen bidez T eta P lortuko nituzke.
Hori da buruan dudana, baina gas idealaren adierazpen entropikoan logaritmoak ageri dira eta gero berdinketa egitean dSA+dSB=0 egitean kalkuluak nahiko luzatzen dira nahiz  oso konplexua ez izan. Hori al da egiteko modua ? Ba al dago beste moduren bat ?
Beste modu bat ere bururatu zait adierazpen molarrak erabiliz eta beraz N nagusia desagerraraziz baina v=V/N izanik eta V bai kte denez  baina N tanga batetik bestera pasa daitekeenez zuloaren bitartez v molarra ez litzateke konstantea izango eta beraz aurrekoan ez bezala dvA desberdin dvB litzateke eta ...

<br>

![20210112_195400.jpg](ariketak_1_partziala\20210112_195400.jpg)
![20210112_195410.jpg](ariketak_1_partziala\20210112_195410.jpg)

**1. erantzuna**

Esaten duzun da egin beharrekoa, zalantzarik gabe.    
Maximizatzea da  dSA+dSB=0 kalkulatzea; gehi, itxitura-baldintzak.    

Beste modu bat da, Zemansky liburuak erabiltzen duena; hots, hasieratik itxitura-baldintzak kontuan hartzea eta argudiatzea bukaerako orak-egoerari buruz; nahiz eta egin duzunaren berdin izan.    

Dena dela, ondo egiteko, nahiago nuke jakitea zein den ariketa.    
Esan, mesedez, zein den ariketa.

<hr>

Ariketa formalismo berriko 20.garren ariketaren bigarren azpi-ariketa da. 20.1 ariketa bezala deitu diot nik.    

<hr>


Argi dago, zure galdera beste ariketa bati dagokiola: esan nahi dut, bi ariketa daude bertan nahastuta. Aipatzen duzuna 21.a izan beharko litzateke: zuzenduko dut.   

Ariketa hori eginda daukat bukaeraraino, hona hemen...    

Bonus: beste ariketa batzuk ere bai daude.     


![](ariketak_1_partziala\ilovepdf_pages-to-jpg\LibESection32005_06_page-0001.jpg)
![](ariketak_1_partziala\ilovepdf_pages-to-jpg\LibESection32005_06_page-0002.jpg)
![](ariketak_1_partziala\ilovepdf_pages-to-jpg\LibESection32005_06_page-0003.jpg)
![](ariketak_1_partziala\ilovepdf_pages-to-jpg\LibESection32005_06_page-0004.jpg)
![](ariketak_1_partziala\ilovepdf_pages-to-jpg\LibESection32005_06_page-0005.jpg)
![](ariketak_1_partziala\ilovepdf_pages-to-jpg\LibESection32005_06_page-0006.jpg)
![](ariketak_1_partziala\ilovepdf_pages-to-jpg\LibESection32005_06_page-0007.jpg)
![](ariketak_1_partziala\ilovepdf_pages-to-jpg\LibESection32005_06_page-0008.jpg)
![](ariketak_1_partziala\ilovepdf_pages-to-jpg\LibESection32005_06_page-0009.jpg)
![](ariketak_1_partziala\ilovepdf_pages-to-jpg\LibESection32005_06_page-0010.jpg)
![](ariketak_1_partziala\ilovepdf_pages-to-jpg\LibESection32005_06_page-0011.jpg)
![](ariketak_1_partziala\ilovepdf_pages-to-jpg\LibESection32005_06_page-0012.jpg)
![](ariketak_1_partziala\ilovepdf_pages-to-jpg\LibESection32005_06_page-0013.jpg)
![](ariketak_1_partziala\ilovepdf_pages-to-jpg\LibESection32005_06_page-0014.jpg)
![](ariketak_1_partziala\ilovepdf_pages-to-jpg\LibESection32005_06_page-0015.jpg)
![](ariketak_1_partziala\ilovepdf_pages-to-jpg\LibESection32005_06_page-0016.jpg)
![](ariketak_1_partziala\ilovepdf_pages-to-jpg\LibESection32005_06_page-0017.jpg)
![](ariketak_1_partziala\ilovepdf_pages-to-jpg\LibESection32005_06_page-0018.jpg)

<hr>

<br>
<br>


# 4. Zalantza

Termodinamikako ikaslea naiz eta Netlify-n dagoen egoera-ekuazioei buruzko 4. testa egiten aritu naiz (https://upbeat-yonath-4a6aa2.netlify.app/termodinamika/termodinamika_testak/04_test_34_gaiak.html, hain zuzen ere). Ez daukat oso argi nola frogatu dezakedan U-k ez duela izango X-rekiko menpekotasunik. Meyer-en erlazioa ere f(T)-ren menpe gelditzen zait, eta f(T) bat definitu ezean, ez dut adierazpen espliziturik lortzen. Nolabaiteko prozesu bat al dago U-ren adierazpena lortzeko nahiz eta f(T) hori ez izan?
Horrez gain, azterketatxoen ebazpenak igoko dituzun jakin nahi nuke, batez ere 3. azterketatxo 4. ariketa ulertu ahal izateko.      


**1. erantzuna**

Mesedez, inporta ez bazaizu, bidali egin duzuna, horren gainean erantzungo dizut.

Dena dela, ondo diozu: hipotesiren bat egin behar da f(T) funtzioari buruz.
Demagun frogatu duzula gorakorra dela. Matematikoki horrek zerbait esan nahi du. Egin hurbilketa bat, oso potoloa, baina betiko abiapuntua dena... Horrek finkatuko dizu ebazteko bidea.

Esango didazu



<hr>

Gorakorra dela frogatu dudala uste dut, baina ez dakit ondo dagoen, egia esan ("berotu" tenperatura-igoeratzat hartu dut).



<hr>


Orduan, zein da funtzio gorakor errazena?



<hr>


Suposatzen dut lortutakoa izango dela, funtzio lineal gorakorra. Zuzena al da hau?


<hr>


horixe da justu, justifikatu eta aurrera



<hr>

<br>
<br>


# 5. Zalantza



Ariketa batekin nengoen eta zalantza bat izan dut. Ariketak hurrengoa dio:

*Bi zatitan banatutako gordailu bat, bero iturri batekin kontaktuan dago. Alde batean, Van der Walls gasa daukagu, eta bestean hutsa. Aldiune batean, bi zatiak separatzen zuen pareta kendu dugu, eta sistemak eboluzionatu du oreka lortu arte.*

1. deltaS(uni) kalkulatu
1. Wmax lortu

Nire zalantza, deltaS(uni) kalkulatzerako orduan agertu zait. Badakit sistemaren entropia aldaketa berdina izango dela, prozesua itzulgarria, zein ez izan, hau egoera ekuazioa delako, eta hasiera eta bukaerako egoerekiko soilik menpekotasuna duelako. Hala ere, deltaS(ingurunea) ez dakit nola kalkulatu. Prozesua itzulezina denez, ez kuasiestatikoa delako, sistema Atik Bra eramateko prozesua ez dago definiturik egongo,eta beroa diferentzial ez zehatza izanik, ezin izango dugu hau zehaztu. Beraz, ezin izango genuke, deltaS(ingurunea) zehaztu ez?

Soilik esan dezakegu, deltaS(uni) > 0 izango dela?

Beraz, mota honetako ariketetan, erantzuna zer da kualitatiboa, edo analitikoki kalkulatu daiteke?


<hr>

**1. erantzuna**


Kontuz, kontuz, zenbait akatsa dago idatzi duzun horretan:

Nire zalantza, deltaS(uni) kalkulatzerako orduan agertu zait. Badakit sistemaren entropia aldaketa berdina izango dela, prozesua itzulgarria, zein ez izan, hau egoera-funtzioa ekuazioa delako, eta hasiera eta bukaerako egoerekiko soilik menpekotasuna duelako. Hala ere, deltaS(ingurunea) ez dakit nola kalkulatu. Prozesua itzulezina denez, ez kuasiestatikoa delako, sistema Atik Bra eramateko prozesua ez dago definiturik egongo,eta beroa diferentzial ez zehatza izanik, ezin izango dugu hau zehaztu. Beraz, ezin izango genuke, deltaS(ingurunea) zehaztu ez?
Soilik esan dezakegu, deltaS(uni) > 0 izango dela?

Hasierako eta bukaerako egoerak ezagunak izanda, eta hala da, âˆ†S_uni kalkualtu dezakezu.
- Erreparatu hasierako eta bukaerako egoerei,
- lotu komeni zaizun prozesu itzulgarria erabiliz
- azken horretan kalkulatu entropia-aldaketa
- Konturatu zaitez, kalkulua egiteko erabiltzen ari zaren sistema dela enuntziatuan emandako unibertsoa

Esango didazu

<hr>

<br>
<br>


# 6. Zalantza

Zalantza bat dut prozesu itzulezinen inguruko kalkuluen inguruan. Demagun, gas bat dugula zilindro batean v1 eta T1 bolumen eta tenperaturan, ondoren prozesu adiabatiko baten bidez V2 bolumenera eramaten dela eta bukaerako tenperatura kalkulatzeko eskatzen dela prozesua itzulgarria edo itzulezina bada. Itzulgarria bada Q kalkulatzeko aukera izango dugu eta ondoren Q  = 0 berdinduz bukaerako T lortu dezakegu, baina prozesua itzulezina bada ezin dugu Q kalkulatu prozesua ez delako kuasiestatikoa izango eta prozesuan zehar ezingo ditugulako T edo P bezalako aldagaiak definitu. Orduan, ez dakit nola lortu amaierako egoera prozesua itzulezina denean. Gelan, prozesuaren itzulgarritasunaren arabera lortutako bukaerako egoerak desberdinak direla frogatu zenuenean, nik ulertu nuenaren arabera, Q kalkulatu zenuen bi azpisistemetan, baina ez dut ulertzen zergatik kalkulatu dezakegun hori ezin badugu T definitu prozesu osoan zehar.


<hr>


**1. erantzuna**

Ez dut ondoegi ulertu zure zalantza.

Prozesua adiabatikoa izanik, ez da berorik trukatzen, inoiz, dela itzulgarria edo itzulezin.

Bukaerako tenperatura lortzea nahi bada, berdin dio prozesua itzulgarria izan den edo ez.
Tenperatura propietatea da, egoera-funtzioa (fisikoki) eta diferentzial zehatza (matematikoki); beraz, tenperaturari berdin dio zer modutan gertatu den prozesua. Beti kalkulatu daiteke âˆ†T.

Planteatzen duzun ariketan (lausoa da enuntziatua, baina bueno...), honako hau egin zenezake:

1. Itzulgarria da prozesua: adiabatikoa da hipotesiz; eta, gainera, itzulgarri, orduan S=konstante
    kalkulatu honako hau: (âˆ‚T/âˆ‚V)_S

2. itzulezina da prozesua: adiabatikoa da hipotesiz; demagun, lanik egin gabe gertatu dela, W=0, orduan, U hasieran eta ukaeran berdinak dira, eta U=k dela ONARTUKO da
    kalkulatu honako hau: (âˆ‚T/âˆ‚V)_U

Esango didazu.


<hr>


Ez zait argi geratu zergatik bukaerako Tenperatura berdina den bi prozesuetan zehar. Uste nuen gelan frogatu genuela sistema bat era Itzulgarrian edo itzulezinean eboluzionatzen utziz gero bukaeran tenperatura desberdinak lortuko genituela, baten Q_osoa=0 dela aplikatuz eta bestean bi sistemen entropiaren aldaketa osoa nulua izan behar dela aplikatuz.

Beste zalantza bat sortu zait, (âˆ‚T/âˆ‚V)_S kalkulatzeko Bornen Laukia erabili dezakegu nahiz eta formalismo berriarekin lan egiten ari ez garen?



<hr>

Prozesuetako bukaerako egoerak ez dira berdinak, beraz, seguruenera, egoera termikoak, tenperaturak ere ez.
Eman dizut bidea kalkulatzeko, baina ez dira berdinak izango.

Bai, kontrakorik esan ezean, eskura daukazun guztia erabili.

Esango didazu

<hr>

<br>
<br>



# 7. Zalantza


Ideiak finkatzeko Bigarren Printzipioko 18. ariketa egiten ari naiz eta egin nizun galderarekin lotuta dagoela uste dut, ea ondo planteatu dudan.

Hasteko, bi gasek osatutako sistema unibertsotzat kontsideratu dut, eta bi gasak idealak direla. Lehenengo galderan, bi azpisistemek trukatutako bero osoa nulua izan behar dela eta bi gasak idealak direla erabili dut bukaerako tenperatura kalkulatzeko. Bukaerako bolumena kalkulatzeko, bukaerako oreka egoeran bi azpisistemen presioak eta tenperaturak berdindu egingo direla ( eta itxidura baldintza) erabili ditut, beraz egoera ekuazio mekanikotik V_f askatu ditut. Horrela bukaerako egoera ezaugarritu dut eta hortik Entropia aldaketa kalkulatu dut.

Bigarren galderan, bi gasak idealak izateagatik espantsioetan elkar ikusiko ez dutela argudiatu dut espantsio aske bat izango dela esateko. Espantsio askearen ezaugarriak direla eta, espantsioaren ostean bi gasek tenperatura berdina izango dute, baina termikoki elkar ikusten dutenez bien artean horma diatermoa egongo balitz bezala biek egoera termiko berdina izango dute bukaeran. Horregatik, berriz unibertsoak trukatutako beroa  = 0 izan behar dela erabili dut bukaerako tenperatura lortzeko, eta aurreko ataleko berdina izango dela lortu dut.

Honekin beste zalantza bat sortu zait, prozesua itzulezina izateak ez kuasiestatikoa dela esan nahi du?


<hr>

**1. erantzuna**


bi kasuetan lortzen da unibertsoaren bukaerako egoera termiko berdina, zeinean, gainera, bi azpisistemen (gasen) egoera termikoa, berbera den (bukaerako tenperatura berdina).

Beste kontu bat da entropia kalkulatzea: bigarren kasuan, nahastura-entropia dago, lehenengoan ez dagoena.

Prozesu bat izan daiteke kuasiestatiko eta itzulezin, onartuta, energia-barreiaketa dagoela; esaterako, zilindro bat ixten dagoen pistoia kuasiestatikoki higiarazten da, baina zilindroa eta pistoiaren artean marruskadura dago.

Nahiz eta kuasiestatiko izan, ez da itzulgarri.


<hr>


Aipatu didazun nahastura entropia bukaerako bolumenak gordailuaren bolumen osoa izategatik agertzen den ezberdintasuna da edo beste zerbait hartu behar dugu kontutan?

Eta 18. ariketako prozesu hauetan, adibidez, energia barreiaketarik gabe prozesuaren entropia aldaketa ez nulua izateak ez du esan nahi prozesua itzulezina dela?



<hr>


nahastura-entropia agertzen da gasak nahasten direnean. kasu honetan, bi azpi-guneetako gasak bolumen osora hedatzen dira, nahastuz, beraz, nahastura-entropia agertuko da.
Gas bakarra bolumen osora hedatutakoan ez dago nahastura-entropia.

Bigarren galdera ez dut ulertu: Eta 18. ariketako prozesu hauetan, adibidez, energia barreiaketarik gabe prozesuaren entropia aldaketa ez nulua izateak ez du esan nahi prozesua itzulezina dela?
Gehien bat, beltzezkiz idatzitakoa. Energia-barreiaketa egon ezean, prozesua kuasiestatikoa izanik (aurreko mezuko hipotesia), prozesua derrigorrean itzulgarria da eta, ondorioz, unibertsoaren entropia-aldaketa, nulua.

Esango didazu


<hr>


Nahastura entropiarena ulertu dudala uste dut, eskerrik asko. Beste galderan esan nahi nuena hau zen: 18. ariketako lehenengo atalean sistema osoaren entropiaren aldaketa kalkulatu nuen eta ia ia 0 zela lortu nuen, baina ez zehazki 0, eta ez dakit erabili nituen hamartar kopuruagatik edo datuengatik den. Gainera, ez dut argi ikusten entropia hauen kalkulurako non egiten ditugun prozesuaren itzulgarritasunari inguruko hipotesiak, ariketako bi ataletan trukatutako beroa kalkulatu baitut, nahiz eta bigarren prozesua itzulezina, ondorioz ez kuasiestatikoa, izanik ezin daitekeen prozesua definitu beroa kalkulatzeko.


<hr>

bidali, mesedez, egindakoa, errazagoa izango da niretzat esan nahi duzunari segitzea.


<hr>


![](ariketak_1_partziala\18_ariketa\Bigarren_Printzipioa-18.Ariketa_page-0001.jpg)
![](ariketak_1_partziala\18_ariketa\Bigarren_Printzipioa-18.Ariketa_page-0002.jpg)
![](ariketak_1_partziala\18_ariketa\Bigarren_Printzipioa-18.Ariketa_page-0003.jpg)
![](ariketak_1_partziala\18_ariketa\Bigarren_Printzipioa-18.Ariketa_page-0004.jpg)
![](ariketak_1_partziala\18_ariketa\Bigarren_Printzipioa-18.Ariketa_page-0005.jpg)



<hr>



Azken galdera bat dut honen inguruan. Ariketetan prozesua kuasiestatikoki ematen bada esplizituki esango da?


<hr>


bai, eta zalantzarik baduzu, galdetu.


<hr>

<br>
<br>



# 8. Zalantza


Azterketatxoak errepasatzen ari naiz eta 3. azterketatxoko 2. ariketari buruzko galdera daukat. Izan ere, aldagai intentsiboak kalkulatzeko orduan, ekuazio traszendentala agertzen da gero V askatzeko. Zer esanahi du horrek? Emandako adierazpena ez al da postulatu batekin bateragarria? Ez dut aurkitzen onargarria ez izateko arrazoirik, baina egon beharko litzateke; bestela, nola egin ariketa?



<hr>

**1. erantzuna**


bai, arrazoia duzu, ezin da oinarrizko ekuazioa izan; eta ondo ondorioztatu duzu.

Ez da bateragarri 3. printzipioarekin, horixe da kontua...
Esan didazuna ondo dago eta onargarri da erantzun moduan.

<hr>

<br>
<br>



# 9. Zalantza

Zalantza bat daukat 1.azterketatxoko 3.ariketan. Ariketak eskatzen
duena zera da: M=CH/T egoera-ekuazio magnetikoa duen sistema baten
lerro adiabatikoei dagokien adierazpena lortzea H/M diagraman.

Nik, hasieran edozein sistema magnetikorako 1.printzipioa idatzi nuen
U=U(T,M) hartuta. Beraz, egoera-ekuazioa erabiliz, emandako sistemari
dagokion 1.printzipioaren adierazpen orokorra lortu nuen; eta gero,
honi lerro adiabatikoei dagokien baldintza aplikatu nien, honakoa
lortuz: -Cm dT= H dM. Azkenik, ekuazioa integratu nuen eta noski lerro
adiabatikoei dagokien adierazpena lortu; baina M eta T-ren funtzioan.
Orduan, ariketak, H/M diagramako adierazpena eskatzen duenez, berriro
egoera-ekuazioa erabiliz adierazpen horretan T=HC/M ordezkatu nuen.

Uste dut, esaterako azterketatxo horretako 4.ariketan; eta
antzekoetan, horrelako prozedura jarraitzen dugula, adibidez Van der
Waals-en fluidoari dagokion prozesu adiabatikoari dagokion adierazpena
lortzeko, baina interesatzen zaizkigun aldagaien funtzioan.

Hala ere, 3.azterketatxo horretako emaitzak konparatu ditut ikaskide
batzuekin eta ohartu naiz, haiek U=U(M,H) hartuta hasieratik
"politagoa" den adierazpena lortu dutela; eta gainera, ez dut nirearen
eta eurenaren artean baliokidetasunik aurkitzen. Beraz, honek, nik
erabilitako metodoa egokia ez dela pentsatzera eraman nau.

Nire galdera, beraz, hau da: egokia da nik erabilitako metodoa? Bi
moduetan adierazpen berdina lortu beharko genuke?



<hr>


**1. erantzuna**


bai, bai: zure metodoa erabat egokia da; eta, printzipioz, emaitza berbera lortu beharko zenuke, zalantzarik gabe.
Nahi baduzu, bidali egin duzuna eta ikaskideek lortutako eta begiratuko dut.


<hr>


Ados, eskerrik asko! Atxikita bidaltzen dizkizut nik garatutako
ariketa; ire ikaskide batek garatutakoa eta Mathematicarekin egin dudan
bi kurben arteko konparazioa.

**nire ariketa**

![](ariketak_1_partziala\nire_ariketa\nire_ariketa_page-0001.jpg)
![](ariketak_1_partziala\nire_ariketa\nire_ariketa_page-0002.jpg)
![](ariketak_1_partziala\nire_ariketa\nire_ariketa_page-0003.jpg)

<br>
<br>

**nire ikaskidearen ariketa**


![](ariketak_1_partziala\nire_ikaskidearen_ariketa\nire_ikaskidearen_ariketa_page-0001.jpg)
![](ariketak_1_partziala\nire_ikaskidearen_ariketa\nire_ikaskidearen_ariketa_page-0002.jpg)
![](ariketak_1_partziala\nire_ikaskidearen_ariketa\nire_ikaskidearen_ariketa_page-0003.jpg)
![](ariketak_1_partziala\nire_ikaskidearen_ariketa\nire_ikaskidearen_ariketa_page-0004.jpg)




<hr>

nire ustez, biok duzu ondo.

Ez ditut kalkulu denak egin, baina, diferentziaren jatorria da T tenperaturaren funtzioan integratu duzula, nire ustez.

Gainetik begiratuta, biak emango nituzke ontzat, prozedura ondo dagoelako; esan bezala, gainetik begiratuta.


<hr>

<br>
<br>



# 10. Zalantza

Gas idealei buruzko 12. ariketa egiten ari nintzela zalantza
bat sortu zait. Enuntziatuak hauxe dio:

Esku artean ditugun gas idealaren 4 mol termikoki isolatuta dagoen
zilindroan daude, 6 atm-n eta 27âˆ˜ C-ko tenperaturan. Bat-batean,
zilindroa itxi duen pistoia askatu da. Ondorioz, gasa 1 atm-ko
kanpo-presioaren kontra zabaldu da. Gasak bete duen bolumena
hirukoiztu da. Lortu ondokoak: amaierako tenperatura,barne-energiaren
aldaketa,trukatutako beroa, eta egindako lana.(CV=3/2R)

Arazoa daukat ez dakidalako nola iritsi lanaren edota beroaren
adierazpenera. Izan ere, prozesu adiabatikoa da baina ez da
kuasiestatikoa; beraz, ez dago ibilbidea definituta eta ezin dut p(v)
kurba parametrizatu. Amaierako tenperatura lortzeko egoera ekuazioa
erabili dut eta barne energiaren aldaketa kalkulatzeko cv(Tf-Ti),
baina hortxe gelditu naiz eta ez dakit jarraitzen. Ba al dago lana eta
beroa kalkulatzerik? Hala bada, zer asumitu behar dut edo nondik
abiatu behar naiz?


<hr>

**1. erantzuna**

dena egin duzu ondo.
Ez dago lana eta beroa kalkulatzea.

Ezaugarritu ditzakezu hasierako eta bukaerako egoerak, egoera-ekuazioa erabilita, egin duzun moduan.
Kalkulatu dezakezu âˆ†U barne-energiaren aldaketa, egoera-funtzioa baita.

Eta esan behar duzu, komentatu duzun moduan, ez dagoela Q edo/eta W kalkulatzea, prozesua ez baitago definituta.

Oso ondo

Esango didazu


<hr>

<br>
<br>




# 11. Zalantza

Aprobetxatu nahi dut ea entropiaren gaiari buruzko ariketen emaitzak jarri ditzakezun galdetzeko. 27 ariketa dira eta bakarrik bitan aurkitu dut emaitza, denetan tick berde bat agertzen da "emaitza" jartzen duen lekuaren ondoan baina klik egiterakoan ez dago ezer. Beraz, beste guztietan ezin ditut emaitzak alderatu eta ezin dut jakin ea ongi egin dudan ariketa. Teoria aldetik ez naiz arazorik izaten ari, baina ariketen aldetik, nahiz eta klasean batzuk egin genituen faltan bota ditut beste gaietakoak bezalako soluziodun ariketak. Eskertuko nizuke, beraz, posible balitz, ikusgai jarriko bazenitu.


<hr>


esteka honetan daukazu .pdf artxibo bat.
Horretan daude 2. printzipioarekin lotutako ariketa batzuk, denak ez eta, gainera, ariketen zenbakiak ez datoz bat proposatutakoen zenbakiekin, oso erraza da konturatzea aldeaz.
Eskuz eginda daude, inoiz ez daukat denbora pasatzeko.

Mesedez, konpartitu ikaskideekin, nahi izango badute, gutxienez aukera eman.

Badago eginda ez dagoen ariketa bat interesantea dena oso: zerrendako 18. ariketa.
Zure ikaskide batzuekin komentatu izan dut egun hauetan; ez dakit konpartituko zuten, mesedez, esan konpartitzeko.

Esango didazu

Josu

https://drive.google.com/file/d/1zsWOdGSFr45smKFy4NRvgW4lAhE2Jp33/view?usp=sharing   


Hona hemen denak

![](ariketak_1_partziala\2_printzipioa_ariketak\2_printzipioa_ariketak_page-0001.jpg)
![](ariketak_1_partziala\2_printzipioa_ariketak\2_printzipioa_ariketak_page-0002.jpg)
![](ariketak_1_partziala\2_printzipioa_ariketak\2_printzipioa_ariketak_page-0003.jpg)
![](ariketak_1_partziala\2_printzipioa_ariketak\2_printzipioa_ariketak_page-0004.jpg)
![](ariketak_1_partziala\2_printzipioa_ariketak\2_printzipioa_ariketak_page-0005.jpg)
![](ariketak_1_partziala\2_printzipioa_ariketak\2_printzipioa_ariketak_page-0006.jpg)
![](ariketak_1_partziala\2_printzipioa_ariketak\2_printzipioa_ariketak_page-0007.jpg)
![](ariketak_1_partziala\2_printzipioa_ariketak\2_printzipioa_ariketak_page-0008.jpg)
![](ariketak_1_partziala\2_printzipioa_ariketak\2_printzipioa_ariketak_page-0009.jpg)
![](ariketak_1_partziala\2_printzipioa_ariketak\2_printzipioa_ariketak_page-0010.jpg)
![](ariketak_1_partziala\2_printzipioa_ariketak\2_printzipioa_ariketak_page-0011.jpg)
![](ariketak_1_partziala\2_printzipioa_ariketak\2_printzipioa_ariketak_page-0012.jpg)
![](ariketak_1_partziala\2_printzipioa_ariketak\2_printzipioa_ariketak_page-0013.jpg)
![](ariketak_1_partziala\2_printzipioa_ariketak\2_printzipioa_ariketak_page-0014.jpg)
![](ariketak_1_partziala\2_printzipioa_ariketak\2_printzipioa_ariketak_page-0015.jpg)
![](ariketak_1_partziala\2_printzipioa_ariketak\2_printzipioa_ariketak_page-0016.jpg)
![](ariketak_1_partziala\2_printzipioa_ariketak\2_printzipioa_ariketak_page-0017.jpg)
![](ariketak_1_partziala\2_printzipioa_ariketak\2_printzipioa_ariketak_page-0018.jpg)
![](ariketak_1_partziala\2_printzipioa_ariketak\2_printzipioa_ariketak_page-0019.jpg)
![](ariketak_1_partziala\2_printzipioa_ariketak\2_printzipioa_ariketak_page-0020.jpg)
![](ariketak_1_partziala\2_printzipioa_ariketak\2_printzipioa_ariketak_page-0021.jpg)
![](ariketak_1_partziala\2_printzipioa_ariketak\2_printzipioa_ariketak_page-0022.jpg)
![](ariketak_1_partziala\2_printzipioa_ariketak\2_printzipioa_ariketak_page-0023.jpg)
![](ariketak_1_partziala\2_printzipioa_ariketak\2_printzipioa_ariketak_page-0024.jpg)
![](ariketak_1_partziala\2_printzipioa_ariketak\2_printzipioa_ariketak_page-0025.jpg)
![](ariketak_1_partziala\2_printzipioa_ariketak\2_printzipioa_ariketak_page-0026.jpg)


<hr>


# 12. Zalantza

Kaixo, zalantza bat dut honako ariketa honetan. Motore termiko bat
dugu, non prozesu adiabatiko bat ematen den, jarraian isobaro bat eta
azkenik isokoro bat zikloa amaituz. Hiru prozesuetan p eta V-ren
balioak ezagunak dira. Eta ariketaren galdera da, ea zein den
unibertsoaren entropia aldaketa. Gas ideal batekin egiten du lan
motorrak.


Zikloa denez badakigu sistemaren entropia aldaketa nulua dela eta
ondorioz unibertsoaren entropia aldaketa ingurunearen entropia
aldaketaren berdina izan behar da. Baina prozesua itzulgarria bada
unibertsoaren entropia ere nulua da. Eman daiteke ziklo bat era
itzulezinean egindakoa? Beti itzultzen gara hasierako egoerara eta
ondorioz itzulgarria da ez? Hau da, ez dut ondo ulertzen ziklo
itzulezin baten kontzeptua. Izan ere zikloa itzulezina ez bada   
unibertsoaren entropia aldaketa nulua izango da ariketaren emaitza 0
izanik. Ez dakit zalantza ondo ulertzen den.


<hr>

**1. erantzuna**

Zikloa denez badakigu sistemaren entropia aldaketa nulua dela EGIA, ONDO

eta ondorioz unibertsoaren entropia aldaketa ingurunearen entropia aldaketaren berdina izan behar da. EZ DA EGIA!!

Sistemaren entropia-aldaketa nulua izateak ez du esan nahi ingurunearen berdina izan behar duenik

Baina prozesua itzulgarria bada unibertsoaren entropia ere nulua da. EGIA

Eman daiteke ziklo bat era itzulezinean egindakoa? JAKINA!!
Beti itzultzen gara hasierako egoerara eta ondorioz itzulgarria da ez? EZ DU ZERTAN!!

Hau da, ez dut ondo ulertzen ziklo itzulezin baten kontzeptua.
Ziklo kontzeptua oso erraza da eta oson ondo ulertzen duzu: hasierako eta bukaerako egoerak berberak dira.

Dena den, lotu ditzakezu, zikloa ez den beste edozein prozesuren kasuan gertatzen den moduan, era itzulgarrian zein era ez-itzulgarrian.

Azken horren kasuan, nahikoa da energia-barreiaketa txikiena ere bai agertzea, esaterako; nahiz eta hasierako eta bukaerako egoerak egoera berbera izan.



Esango didazu

Josu


<hr>

Kaixo, uste dut ulertu dudala. Zikloa era itzulezin batean egiten
badugu, ondorioztatu ahal dugu unibertsoaren entropia aldaketa
ingurunearen entropia aldaketa baino handiagoa izango dela, eta
ondorioz ezin dugu guztiz zehaztu ez?


Hau da prozesu itzulezina--->Unibertsoaren entropia aldaketa >0.
Zikloa---> sistemaren e tropia aldaketa =0, ondorioz---->   
unibertsoaren entropia aldaketa > ingurunearen entropia aldaketa.

Eskerrik asko

<hr>


Kaixo, uste dut ulertu dudala. Zikloa era itzulezin batean egiten
badugu, ondorioztatu ahal dugu unibertsoaren entropia aldaketa
ingurunearen entropia aldaketa baino handiagoa izango dela, eta
ondorioz ezin dugu guztiz zehaztu ez?

Zikloa itzulezina bada:
1 - ziklikoki dabilen sistemaren entropia-aldaketa beti da nulua: entropia egoera-funtzioa baita, zikloa delako
2 - unibertsoaren entropia-aldaketa positibo, itzulezina baita prozesua
3 - unibertsoaren eta ingurunearen entropia-aldaketak berdinak dira, zikloa delako



Hau da prozesu itzulezina--->Unibertsoaren entropia aldaketa >0. BETI
Zikloa---> sistemaren e tropia aldaketa =0, BETI
ondorioz---->   unibertsoaren entropia aldaketa > ingurunearen entropia aldaketa. EZ DA EGIA

Esango didazu

Josu


<hr>

<br>
<br>




# 13. Zalantza


Aupa Josu,


Zalantza bat daukat mezuan txertatu dudan ariketarekin, 2017ko
urtarrileko azterketakoa da eta kontua da bero iturri bakoitzaren bero
trukea kalkulatzerako orduan, lortu beharko nituzkeenaren kontrakoak
lortzen ditut.


Horretarako, W=abs(q1)+abs(q2)-abs(q3) eta q1/T1+q2/T2+q3/T3=0
ekuazioak osatutako sistema ebazten dut.


Klasekide batzuekin komentatu dut eta beraiei gauza bera gertatu
zaiela esan didatenez, zuregana jo dut, ea ariketaren arazoa den edo
gaizki planteatzen ari garen jakiteko.


![](ariketak_1_partziala\A.png)

<hr>

**1. erantzuna**

nik ez nuen ariketa hori jarri azterketan.

Planteatzen dituzuen ekuazioak, printzipioz, nire ustez, ia-ia ondo daude.
Nire ustez, erreferentzia-sistema bat aukeratu behar da bero kantitateen zeinuak finkatzeko; dela ziklikoki dabilen sisteman, dela ingurunean, hots, sistema ez den horretan, bero-iturrietan.

Gainera, oso kontuz ibili behar da bero kantitate bakar baten noranzkoa, zeinua, ezagutzen baita: beste bien zeinuak edozein izan daitezke.

Enuntziatuko irudian bero kantitateen zeinuak finkatuta daude, sistemarekiko Q2 > 0 eta Q3 < 0; baina kontuz: ekuazioek finkatuko dute horien zeinuak.

Nire ustez, hortxe dago gakoa: horiek kontuan hartuta, ez da ezer lortzen.

Atxikiturik bidali dizut nik egindakoa.

Esango didazu.

Josu



![](ariketak_1_partziala\a_ariketa\a_ariketa_page-0001.jpg)
![](ariketak_1_partziala\a_ariketa\a_ariketa_page-0002.jpg)

<hr>

Ados, nik emaitza berdinak lortu ditut.


<hr>


<hr>

<br>
<br>




# 14. Erantzuna

Kaixo, zenbait ariketa ezberdinetan unibertsoaren entropia aldaketa
eskatzen da. Ariketa mota hauek ariketa zerrendako 17. ariketaren oso
antzekoa izaten dira, hau da, tanga batean bi gas ditugu bereizte
horma diatermo batekin eta hauen inguruan bero iturri bat dago zein
bien tenperatura finko mantentzen duen prozesu osoan. Horma diatermoa
aske usten da eta prozesu itzulezin bat ematen da.

Arazorik ez dut izaten bi sistemen (A eta B) entropiak kalkulatzeko,
betiko prozedura erabiliz. Baina unibertsoaren entropia
kalkulatzerakoan ( gure hasierako prozesuaren unibertsoaren entropia
aldaketa) ez dakit nola ondorioztatu A eta B gasak inguratzen dituen
bero iturriak egindako entropia aldaketa.

Eskerrik asko,


<hr>

**1. erantzuna**

lehenengo iruzkin bat idatzitako testuaz: ez dakit nola ondorioztatu A eta B gasak inguratzen dituen bero iturriak egindako entropia aldaketa

Bero-iturriek ez dute entropia-aldaketak egiten. Sistemen propietatea da entropia eta prozesuen ondorioz haren balioa aldatzen da, A eta B gasak inguratzen dituen bero-iturrian gertatu den entropia-aldaketa.

Horrelako kasuetan, agian, honako hau egin daiteke, nahiz eta hobeto legoke enuntziatua izatea. Esan nahi dut, komentatuko dizudan hau orokorra da eta moldatu beharko litzateke aztertzen den kasurako.

Bero-iturri batek inguratutako zilindro bat, bi guneetan banatuta, bereizte-horma adiabatiko (egia esateko, berdin dio, kasu honetan, adiabatikoa zein diatermoa den) eta finkoaren bidez.

Guneetan sistema hidrostatikoak (errazteko, gasak; eta, are gehiago errazteko, idealak, nahiz eta ez du zertan).

Guneetako azpi-sistemen hasierako egoerak ezagunak dira; edo emandako dauten bidez, ezagutu daitezke, hauxe da lehenengo puntua.

Bat-batean bereizte-horma diatermo eta higikor bihurtu da; hots, barne-lotura askatu da.

Barne-lotura asakatutakoan eragin den prozesua itzulezina da; gainera, ez dagoenez lotua mekanikorik sistema konposatuaren (edo azpisistemen) eta ingurunearen artean (ez dago ingurune mekanikorik), ez da lanik egiten.

Dena dela, argi dago azpisistemek beroa trukatuko dutela haiek gordetzen dituen zilindroa bera bero-iturriak inguratuta dagoelako.

Beraz, honako hau idatz daiteke, 1. printzipioa baino ez:

[ Q = âˆ†U - W ] sistema konposatuan W = 0, ez baitauka lotura mekanikori, esan bezala, ingurunearekin; ondorioz, âˆ†U = Q eta, derrigorrean, Q hori da ez bakarrik sistema konposatuak trukatzen duen beroa, baizik eta bero-iturriak trukatzen duena: Q_sis_konposatua + Q_b-i = 0; Q_sis_konposatua = â€“ Q_b-i

Hobeto esateko, bero-iturriari esker, sistema konposatuaren tenperatura mantenduko duelako, sistema konposatuak berak trukatzen du beroa.

Ezin da kalkulatu era zuzenean sistemak trukatzen duen beroa, prozesua itzulezina denez, ibilbidea ez baitago definituta eta beraz, ezin da lerroan zehar integratu eta berori dda egin beharrekoa diferentzial ez-zehatzaren kasuan, beroarena.

Dena dela, kalkulatu daiteke unibertsoaren entropia-aldaketa; jakina, aldez aurretik ezaguna da izango duen zeinua: positibo.

âˆ†S_uni = âˆ†S_sis_konposatu + âˆ†S_b-i

âˆ†S_sis_konposatu = âˆ†S_sh_ezkerra + âˆ†S_sh_eskuina; eta horiek kalkulatzeko, kalkulu termodinamikoa erabili; hots, idatzi S=S(T,V) eta diferentziatu.

âˆ†S_b-i = Q_b-i/T_b-i ; definizioz, bero-iturriari dagokionez.

Baina ikusi denez, Q_b-i = â€“ Q_sis_konposatua eta Q_sis_konposatua = âˆ†U_sis_konposatua; beraz,

âˆ†S_b-i = â€“ âˆ†U_sis_konposatua/T_b-i

âˆ†U_sis_konposatua kalkulu termodinamikoa erabiliz lortu daiteke.

Esango didazu

josu

<hr>

<br>
<br>




# 15. Zalantza

Lan maximoaren inguruko ariketak birpasatzen ari naiz eta zalantza batzuk ditut ez ditudanak argitzea lortu orain arte.

Lehenik eta behin bero iturri gabeko ariketetan ez dakit zein den bero truke bakoitzean erabili behar dugun etekina. Teorian eta liburuan, bero iturri bat izaten da eskuragarri eta etekinean bero iturriaren tenperatura finkoa agertzen da sistemaren tenperatura aldakorrarekin zatituta, baina kasu hauetan bero iturririk ez dugunez ez dakit nola egin. Zalantza hau dut adibidez Bigarren Printzipioko 25. ariketan. Nik egindakoa bidaltzen dizut ea zer deritzozun.

Bestalde, beste ariketa batean beste arazo bat dut. Ariketan, Van Der Waalsen gasa bi guneetan banatzen da pareta finko baten bidez eta sistema osoa bero iturri batekin kontaktuan dagoela, atera daitekeen lan maximoa galdetzen da. Kasu honetan ez dakit nola lortu bi azpisistemen hasierako egoera termikoak, trukatuko duten beroa kalkulatzeko.

Ariketa 2018ko Urtarrileko azterketakoa da, hementxe enuntziatua.


![](ariketak_1_partziala\image.png)

<hr>

**1. erantzuna**

Esaldi hau ez dut ulertu: ***ez dakit zein den bero truke bakoitzean erabili behar dugun etekina***.
Gehien bat, **etekina** hitza hor arraotz egiten zait.

Ez dut begiratu bidali didazun hori;ðŸ™‚.

Hirugarren galderari dagokionez: aipatzen duzun ariketa ez da nik neuk jarritako azterketetakoa.


Horrelako ariketetan, frogatu daitekeen adierazpen hau erabili behar da:

W_max = â€“ âˆ†F_sistema, non âˆ†F_sistema = âˆ†U_sis â€“ T_b-i *âˆ†S_sis

Hots, lana maximoa kalkulatzeko, kalkulatu behar da sisteman gertatu den *Helmoltz-en* energia askearen aldaketa, onartuz sistemaren tenperatura dela bero-iturriarena.

Lan maximoaren teorematik frogatu daiteke hori, era errazean: apunteetan dago.

Atxikiturik duzu zure ikaskide bati bidali niona.


Mesedez, konpartitu!! Konpartitu ikaskideekin. Aurrekoari gauza berbera esan nion, baina antza, ez zuen egin.

Esango didazu

Josu

**1\. Zalantza, 3. erantzuna**
